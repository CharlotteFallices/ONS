<html>

	<head>
		<meta http-equiv="content-type" content="text/html;charset=utf-8">
		<title>Films bewaren</title>
		<meta name="generator" content="FrmSS CSS-W&amp;C 1.3">
		<meta name="dategen" content="04/26/2007 13:08:32">
		<link href="../sty/task_style_ss.css" type="text/css" rel="stylesheet" media="all">
	</head>

	<body>
		<div id="banner">
			<div id="ServerAdminHelp">
				<a class="bread" href="../QuickTimeHelp.html">QuickTime Player Help</a></div>
		</div>
		<div id="mainbox">
			<div id="caticon">
				<img src="../../Shared/xicnqt.gif" alt="QuickTime-categoriesymbool" height="32" width="32"></div>
			<div id="pagetitle">
				<h1>Films bewaren</h1>
			</div>
			<p><a name="1012015"></a>In QuickTime Player kunt u films aanmaken, bewerken en bewaren. Wanneer u 'Archief' &gt; 'Bewaar als' kiest, kunt u aangeven hoe u de film wilt bewaren:</p>
			<ul>
				<li><a name="1012017"></a>Wanneer u een film bewaart als een zelfstandige film, worden alle gegevens van de film (video, geluid, enzovoort) opgeslagen als één filmbestand.
				<li><a name="1012019"></a>Wanneer u een film bewaart als een film met verwijzingen, wordt een bestand aangemaakt met verwijzingen naar andere films (of delen van films) die zich elders bevinden, bijvoorbeeld in verschillende mappen op de harde schijf of op een webserver. Verwijzingen naar andere films worden bijvoorbeeld aangemaakt wanneer u een gedeelte van een bepaalde film in een andere film plakt.
			</ul>
			<p><a name="1012020"></a>Als u over weinig vrije schijfruimte beschikt en zeker weet dat de filmbestanden die u hebt gebruikt niet worden verplaatst, kunt u uw film bewaren als film met verwijzingen. In dat geval worden alleen verwijzingen bewaard naar de media die u in de film hebt geplakt en worden deze media niet in het nieuwe filmbestand opgenomen.</p>
			<p><a name="1012021"></a>Wanneer u een film met verwijzingen afspeelt, worden de verwijzingen in QuickTime gebruikt om de bijbehorende films (of delen daarvan) af te spelen. Als u wilt weten of een film verwijzingen naar externe gegevens bevat, kiest u 'Venster' &gt; 'Toon filmkenmerken', selecteert u de film boven in het venster en klikt u vervolgens op 'Bronnen'. Als het filmbestand niet in de lijst wordt weergegeven, bevat de film verwijzingen en betreft het geen zelfstandige film. U kunt het filmbestand bekijken door boven in het venster op het kleine documentsymbool te klikken terwijl u de Command-toets ingedrukt houdt.</p>
			<p><a name="1012022"></a>Met de term "referentiefilms" worden de bestanden aangeduid die u kunt aanmaken om verschillende gegevensstromen aan te bieden aan gebruikers met verschillende verbindingssnelheden, waardoor de afspeelkwaliteit altijd optimaal is. Raadpleeg <a href="c4qt10.html">Referentiefilms maken voor optimale afspeelmogelijkheden via het internet</a> voor meer informatie.</p>
		</div>
	</body>

</html>