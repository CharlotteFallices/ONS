<html>	<head>		<meta http-equiv="content-type" content="text/html;charset=utf-8">		<link href="../sty/task_style_ss.css" type="text/css" rel="stylesheet" media="all">		<title>Alternativ för videoexport till 3G</title>		<meta name="generator" content="FrmSS CSS 2.0c">		<meta name="dategen" content="04/13/2006 15:50:28">		<meta name="description" content="Lär dig mer om videoalternativen för export till 3G-filformatet.">		<link href="../sty/task_style_ss.css" type="text/css" rel="stylesheet" media="all">	</head>	<body>		<a name="qt3gvideo"></a>		<div id="banner">			<div id="ServerAdminHelp">				<a class="bread" href="../QuickTimeHelp.html">QuickTime Player Hjälp</a></div>		</div>		<div id="mainbox">			<div id="caticon">				<img src="../../Shared/xicnqt.gif" alt="QuickTime-kategorisymbol" height="32" width="32"></div>			<div id="pagetitle">				<h1>Alternativ för videoexport till 3G</h1>			</div>			<ul>				<li>Videoformat:  Om källfilmen bara har ett videospår, och det redan är komprimerat, kan du välja "Passera" (så att videon inte komprimeras igen).				<li>Datahastighet:  Ju fler kilobits per sekund (kbps), desto bättre filmkvalitet. Uppspelningen blir bäst om du inte väljer en datahastighet som är högre än den tillgängliga bandbredden.				<li>Optimerad för:  Om du väljer H.264 i popupmenyn Videoformat ska du välja leveransmetod i popupmenyn "Optimerad för". Den här inställningen anger för kodeken hur mycket datahastigheten kan variera över och under datahastigheten som du väljer.				<li>Bildstorlek:  Om du skickar filen till en mobiltelefon väljer du en av standarderna. <i>Aktuell</i> ger samma storlek som på källmaterialet, och den resulterande filen kanske inte kan spelas upp på en mobiltelefon. Om du vill välja en storlek som inte visas i popupmenyn väljer du <i>Anpassad.</i>				<li>Bevara proportioner med: Om du ändrar bildstorleken kan du använda det här alternativet för att ange ett alternativ för om filmen skulle behöva skalas om till de nya måtten. Brevlåda skalar källan proportionerligt för att passa i den rena bildöppningen och lägger till svarta fält runt bilden om det behövs. Beskär centrerar, skalar och putsar för att passa i den rena bildytan. Passa in inom dimensioner anpassar till målstorleken genom att anpassa till den längsta sidan och skala om det behövs.				<li>Bildfrekvens:  Vanligtvis ser videon bättre ut om du väljer en siffra som är exakt delbar med källans antal bildrutor/s (bildrutor per sekund). Om till exempel källan har samlats in med 30 bildrutor/s väljer du en bildfrekvens på 10 eller 15. Välj en frekvens som är lika med eller mindre än källmaterialet.				<li>Nyckelruta:  Ju oftare du väljer en nyckelruta (ju lägre siffra), desto bättre blir videons kvalitet, men samtidigt blir filen större.			</ul>			<p>De här extra alternativen blir tillgängliga när du klickar på Videoalternativ:</p>			<ul>				<li>Synka om markörer:  Omsynkningsmarkörer läggs till i videobilderna och hjälper till att återställa paket som förloras vid strömning.				<li>Kodningsläge:  Med H.264-video kan du öka hastigheten på komprimeringsprocessen (till exempel för förhandsvisning) genom att välja "Snabbare kodning (enpass)". Med det förvalda alternativet "Bästa kvalitet (flerpass)" avgör kodeken hur många pass som behövs för att komprimera data och få den bästa kvaliteten.			</ul>		</div>	</body></html>