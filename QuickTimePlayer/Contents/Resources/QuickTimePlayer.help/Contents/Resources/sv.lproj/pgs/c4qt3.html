<html>	<head>		<meta http-equiv="content-type" content="text/html;charset=utf-8">		<link href="../sty/task_style_ss.css" type="text/css" rel="stylesheet" media="all">		<title>Anpassa inställningar för videoexport</title>		<meta name="generator" content="FrmSS CSS 2.0c">		<meta name="dategen" content="04/13/2006 15:50:28">		<meta name="description" content="Läs mer om de olika videoalternativen vid export av en film med QuickTime Pro.">		<link href="../sty/task_style_ss.css" type="text/css" rel="stylesheet" media="all">	</head>	<body>		<div id="banner">			<div id="ServerAdminHelp">				<a class="bread" href="../QuickTimeHelp.html">QuickTime Player Hjälp</a></div>		</div>		<div id="mainbox">			<div id="caticon">				<img src="../../Shared/xicnqt.gif" alt="QuickTime-kategorisymbol" height="32" width="32"></div>			<div id="pagetitle">				<h1>Anpassa inställningar för videoexport</h1>			</div>			<h4>Så här anpassar du inställningar för videoexport:</h4>			<ol type="1">				<li value="1">Välj Arkiv &gt; Exportera.				<li value="2">Välj ett filformat från popupmenyn Exportera.				<li value="3">Klicka på knappen Alternativ.				<li value="4">I området Video i dialogrutan Filminställningar klickar du på Inställningar, och väljer sedan inställningar.					<p>Komprimeringstyp:  Välj den videokompressor (kodek) som du vill använda. Om du vill ha den bästa kvaliteten vid den lägsta datahastigheten (eller den minsta filen) rekommenderas H.264.</p>					<p>Datahastighet (bitfrekvens): Vanligtvis blir kvaliteten bättre ju högre datahastigheten är, men filen blir också större. I de flesta fall bör du ange en datahastighet som baseras på det sätt som filmen ska visas på. Om du till exempel strömmar till en uppringd Internetanslutning begränsar du datahastigheten till omkring 45 kilobit per sekund för att lämna plats för nätverkstrafik. Om filen ska laddas ned för uppspelning kan datahastigheten vara högre (men en modemanvändare med 56 Kbit/s måste vänta längre innan uppspelningen börjar). En films datahastighet påverkas också av andra komprimeringsalternativ som du ställer in, till exempel bildfrekvensen. Markera Automatisk om du vill att kompressorn ska välja en lämplig datahastighet.</p>					<p>Optimerad för:  Välj leveransmetod från popupmenyn "Optimerad för". Den här inställningen informerar kodeken om hur mycket datahastigheten kan variera över och under den datahastighet som du väljer. Alternativet är bara tillgängligt för kompressorer som kan använda gränser, till exempel H.264.</p>					<p>Alternativ för nyckelbild:   Många kompressorer använder "bildskillnader" när rörliga bilder komprimeras. Funktionen för bildskillnader tar reda på vilken information som har ändrats från en viss bildruta (referensbild) till de efterföljande bildrutorna. Referensbilden innehåller all information om en speciell bild. Efterföljande bilder innehåller enbart den information som har ändrats.</p>					<p>Beroende på vilken komprimeringsmetod du använder kan du ange ett intervall för referensbilderna. Om du inte har tillräckligt med referensbilder kan bildkvaliteten försämras eftersom de flesta av bildrutorna skapas från andra. Emellertid resulterar fler referensbilder i en större film med högre datahastighet. I vissa kompressorer sätts en extra referensbild in om bilden ändras för mycket mellan två bildrutor. En god tumregel för allmän användning är att ha en nyckelbild var femte sekund (multiplicera bilderna per sekund med fem). Om du skapar en fil för RTSP-strömning och inte vet hur pålitligt leveransnätet är (som allmänt Internet) kan du öka nyckelbildsfrekvensen till en nyckelbild varje eller varannan sekund. Om du vill att kompressorn ska välja intervall för nyckelbilderna markerar du Automatisk.</p>				<li>Bildfrekvens:  Bildfrekvensen är antalet enskilda bilder som visas varje sekund. Standardvideo (NTSC) har en bildfrekvens på 29,97 bilder per sekund (fps), och standarden för film är 24 bilder per sekund. Här i Europa används videosystemet PAL som har 25 bilder/sekund. QuickTime skapas ibland med långsammare bildfrekvens för att minska kraven på bandbredd och processor.					<p>I filmer med högre bildfrekvens visas rörelse på ett bättre sätt, men filstorleken ökar. Om du väljer en bildfrekvens som är lägre än filmens aktuella bildfrekvens kommer bilder att raderas. Om du väljer en siffra som är högre än filmens aktuella bildfrekvens kommer befintliga bilder att dupliceras (rekommenderas inte, eftersom det ökar filens storlek utan att förbättra kvaliteten). När du väljer en bildfrekvens använder du en bråkdel av den aktuella bildfrekvensen, till exempel 1/2 eller 1/3. Om den aktuella bildfrekvensen till exempel är 30 (29,97) använder du 15 eller 10.</p>				<li>Övriga alternativ:  Vissa kompressorer eller kodekar har alternativ som är specifika för den kodeken. När du har valt en kompressor (kodek) visas eventuella särskilda alternativ.			</ol>		</div>	</body></html>