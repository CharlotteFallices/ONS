<html>	<head>		<meta http-equiv="content-type" content="text/html;charset=utf-8">		<title>QTVR-elokuvien (QuickTime Virtual Reality) katseleminen</title>		<meta name="generator" content="FrmSS CSS-W&amp;C 1.3">		<meta name="dategen" content="04/26/2007 14:22:59">		<link href="../sty/task_style_ss.css" type="text/css" rel="stylesheet" media="all">	</head>	<body>		<div id="banner">			<div id="ServerAdminHelp">				<a class="bread" href="../QuickTimeHelp.html">QuickTime Player -ohjeet</a></div>		</div>		<div id="mainbox">			<div id="caticon">				<img src="../../Shared/xicnqt.gif" alt="QuickTime-luokan symboli" height="32" width="32"></div>			<div id="pagetitle">				<h1>QTVR-elokuvien (QuickTime Virtual Reality) katseleminen</h1>			</div>			<p><a name="1009510"></a>QTVR-elokuvissa näkyy kolmiulotteisia paikkoja (panoraamoja) ja kohteita, joiden kanssa käyttäjä voi olla vuorovaikutuksessa. QTVR-panoraamalla saat sellaisen vaikutelman, että olet keskellä kohtausta ja voit katsoa ympärillesi jopa 360 asteen verran. Yksittäisestä kohteesta tehdyssä QTVR-elokuvassa kohdetta voidaan pyörittää mihin tahansa suuntaan.</p>			<p><a name="1009529"></a>Voit panoroida QTVR-elokuvan läpi vetämällä kohdistinta kohtauksen läpi. Voit suurentaa tai pienentää näkymää osoittamalla + tai - painiketta. (Jos painikkeita ei näy, suurenna näkymää painamalla Vaihto-näppäintä ja pienennä näkymää painamalla Ctrl-näppäintä.)</p>			<p><a name="1009530"></a>Joissain QTVR-elokuvissa on toimintopisteitä, jotka vievät yhdestä kohtauksesta (eli solmusta) toiseen. Kun liikutat hiirtä tällaisen toimintopisteen päällä, osoitin muuttuu nuoleksi. Voit saada näkyviin kaikki paikat, joista voit liikkua yhdestä kohtauksen solmuista toiseen, osoittamalla Näytä toimintopisteet -painiketta (kysymysmerkin sisältävä nuoli). Tällöin näytölle avautuu läpikuultava sininen rajaus kaikista nykyisen VR-kohtauksen toimintopisteistä. (Jos toimintopisteitä ei ole, tämä painike ei toimi.) Siirry uuteen kohtaukseen osoittamalla toimintopistettä.</p>			<p><a name="1009531"></a>Jos haluat siirtyä elokuvassa taaksepäin kohtaus kohtaukselta, osoita takaisinpainiketta. (Takaisin-painiketta ei näy kaikissa QuickTime-elokuvien ikkunoissa, ainoastaan QTVR-elokuvien ikkunoissa)</p>		</div>	</body></html>