<html>	<head>		<meta http-equiv="content-type" content="text/html;charset=utf-8">		<link href="../sty/task_style_ss.css" type="text/css" rel="stylesheet" media="all">		<title>Videon vientiasetusten muokkaaminen</title>		<meta name="generator" content="FrmSS CSS 2.0c">		<meta name="dategen" content="04/13/2006 15:50:28">		<meta name="description" content="Tutustu videoasetuksiin, jotka ovat käytettävissä, kun viet elokuvan QuickTime Playerilla.">		<link href="../sty/task_style_ss.css" type="text/css" rel="stylesheet" media="all">	</head>	<body>		<div id="banner">			<div id="ServerAdminHelp">				<a class="bread" href="../QuickTimeHelp.html">QuickTime Player -ohjeet</a></div>		</div>		<div id="mainbox">			<div id="caticon">				<img src="../../Shared/xicnqt.gif" alt="QuickTime-luokan symboli" height="32" width="32"></div>			<div id="pagetitle">				<h1>Videon vientiasetusten muokkaaminen</h1>			</div>			<h4>Näin voit muokata videoasetuksia vientiä varten:</h4>			<ol type="1">				<li value="1">Valitse Arkisto &gt; Vie.				<li value="2">Valitse Vie-ponnahdusvalikosta tiedostomuoto.				<li value="3">Osoita Vaihtoehdot-painiketta.				<li value="4">Osoita Elokuvan asetukset -valintataulun Video-osiossa Asetukset ja valitse sitten vaihtoehdot:					<p>Pakkaustyyppi:  Valitse videopakkaaja (koodekki), jota haluat käyttää videon pakkaamiseen. Paras laatu pienimmällä siirtonopeudella (tai pienimmällä tiedostokoolla) saadaan valitsemalla H.264.</p>					<p>Siirtonopeus:  mitä suurempi siirtonopeus, sitä parempi laatu ja suurempi tiedosto. Useimmissa tapauksissa siirtonopeus kannattaa asettaa elokuvan katselutavan mukaan. Jos haluat esimerkiksi käyttää lähetyksessä internet-valintayhteyksiä, datanopeus on rajoitettava 45 kilobittiin sekunnissa, jotta verkkoliikenteelle jää tarpeeksi tilaa. Jos tiedosto haetaan toistoa varten, datanopeus voi olla suurempi (56K modeemikäyttäjän on kuitenkin odotettava pitempään ennen kuin toisto alkaa). Myös muut määrittelemäsi pakkausasetukset (esimerkiksi kehysnopeus) vaikuttavat elokuvan tiedonsiirtonopeuteen. Jos haluat pakkaajan valitsevan sopivan datanopeuden, valitse Automaattinen.</p>					<p>Optimointi:  Valitse Optimointi-ponnahdusvalikosta haluamasi lähetystapa. Tämä asetus kertoo koodekille, kuinka paljon datanopeus voi poiketa valitsemastasi datanopeudesta. Vaihtoehto on käytettävissä vain pakkaajille, jotka voivat käyttää rajoituksia, kuten H.264.</p>					<p>Avainkehys-asetukset:   Monet pakkaajat käyttävät ”kehyserottelua” liikkuvien kuvien pakkaamisessa. Kehyserottelu on prosessi, jossa määritellään,mitkä tiedot ovat muuttuneet alkukehyksestä (jota kutsutaan ”avainkehykseksi”) seuraaviin kehyksiin. Avainkehys sisältää kaiken kuvaan tarvittavan tiedon. Seuraavat kehykset sisältävät vain muuttuneet tiedot.</p>					<p>Avainkehysten esiintymistiheys voidaan määritellä käytetystä pakkaajasta riippuen. Jos avainkehyksiä ei ole riittävästi, useimmat kehykset generoidaan toisista kehyksistä, ja elokuvan laatu saattaa kärsiä. Avainkehykset kasvattavat kuitenkin elokuvan kokoa ja edellyttävät suurempaa datanopeutta. Tiettyjä pakkaajia käytettäessä ylimääräinen avainkehys lisätään automaattisesti, jos kuva on muuttunut liikaa edelliseen kehykseen verrattuna. Hyvä nyrkkisääntö on yleensä käyttää yhtä avainkehystä viiden sekunnin välein (kerro kehykset sekunnissa viidellä). Kun luot tiedoston RTSP-lähetystä varten ja olet huolissasi lähetysverkon luotettavuudesta (esimerkiksi julkinen internet), haluat ehkä lisätä avainkehysten tiheyden sekunnin tai kahden sekunnin väliseksi. Jos haluat pakkaajan valitsevan avainkehysten välin, valitse Automaattinen.</p>				<li>Kehysnopeus:  Kehysnopeus on yksittäisten kuvien määrä sekunnissa. Vakiovideon (NTSC) kehysnopeus on 29,97 kehystä sekunnissa (fps) ja vakiofilmin kehysnopeus on 24 fps. Eurooppalainen standardi (PAL) on nopeudeltaan 25 fps. QuickTime-elokuvat luodaan joskus pienemmällä kehysnopeudella, jolloin vähennetään kaistanleveyteen ja prosessoriin liittyviä vaatimuksia.					<p>Suuremman kehysnopeuden omaavat elokuvat toimivat sujuvammin, mutta niiden tiedostokoko on suurempi. Jos valitset elokuvan nykyistä kehysnopeutta pienemmän kehysnopeuden, kehyksiä poistetaan. Jos valitset elokuvan nykyistä kehysnopeutta suuremmän luvun, olemassa olevia kehyksiä monistetaan (ei suositella, sillä tiedoston koko kasvaa ilman, että laatu paranee). Valitse kehysnopeudeksi yksinkertainen murto-osa nykyisestä kehysnopeudesta, kuten 1/2, 1/3 jne. Jos nykyinen kehysnopeus on esimerkiksi 30 (29,97), valitse 15 tai 10.</p>				<li>Muut valinnat:  Jotkut pakkaajat tai koodekit tarjoavat koodekille ominaisia vaihtoehtoja. Koodekille ominaiset vaihtoehdot tulevat näkyviin, kun olet valinnut pakkaajan (koodekin).			</ol>		</div>	</body></html>